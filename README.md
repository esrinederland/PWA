# Progressive Web App
## Samen op Pad - Toegankelijkheid in de Openbare Ruimte
### Idee
Vanuit klanten krijgen we regelmatig de vraag of het mogelijk is native apps te ontwikkelen met behulp van onze software, welke in de diverse app stores kunnen worden aangeboden. 
Elk platform (IoS, Android, Windows) heeft hiervoor zijn eigen methode. 
Wat er voor zorgt dat je als ontwikkelaar, voor het maken van 1 app, tot wel 3 verschillende apps moet ontwikkelen en onderhouden. 
Daarnaast moet je ook verstand hebben van de verschillende ontwikkeltalen.

Omdat dit een uitdaging is die meer ontwikkelaars tegenkomen is er een nieuwe trend in web development: Progressive Web Apps (PWA). Dit zijn webapplicaties die zich op een device gedragen als een native app.
Ze hebben niet alle capabilities van een native app zoals toegang tot opslag en specifieke hardware, maar ze ondersteunen wel belangrijke zaken als locatie en notifications. 
Ze hebben net als een native app een icon op je home screen en ze openen in een eigen window, dus niet in de browser.
De gebruikerservaring is dus vrijwel identiek aan die van een native app. Vaak onstaat de vraag naar een native app uit de wens om deze te kunnen plaatsen in de app stores. 
Eén van de voordelen van een PWA t.o.v. een reguliere web applicatie is dan ook dat ze ook in de diverse app stores geplaatst kunnen worden. Dit geldt voor zowel de Apple App Store, Google Play Store als de Microsoft Store.

De (internationale) Developer Community bestaat voor een groot gedeelte uit JavaScript ontwikkelaars. Ook onder ontwikkelaars die met Esri technologie werken is de JavaScript API één van de meest gebruikte.
Wanneer deze ontwikkelaars applicaties maken voor het gebruik op mobiele devices maken ze vaak de keuze om een responsive web applicatie te maken. Deze werken prima op mobiele devices maar hebben een minder vloeiende user experience.
Ook zijn deze niet via de app stores te distribueren. Daarnaast zouden JavaScript ontwikkelaars nieuwe programmeertalen moeten leren om écht native apps te bouwen.
Voor deze groep bieden PWA's dus de mogelijkheid om hun bestaande skillset te gebruiken voor het ontwikkelen van applicaties met een native 'look and feel'.
Deze kunnen volledig in JavaScript worden ontwikkeld en dus ook met de ArcGIS JavaScript API.

Het resultaat van dit innovatietraject is een voorbeeld voor een grote groep (Esri) JavaScript ontwikkelaars hoe ze met hun bestaande skillset betere applicaties kunnen ontwikkelen voor het gebruik op mobiele devices. 
Daarmee kunnen ze onze bestaande, en potentieel nieuwe, klanten beter bedienen wat kan leiden tot een toename van de verkoop van Esri software (met name User Types) en potentieel een vebreding van het gebruik van Esri software in de markt.
Zonder dit voorbeeldproject zullen JavaScript ontwikkelaars eerder kiezen voor bestaande voorbeelden van PWA's waarin concurrerende technologie wordt gebruikt.

Bovendien is dit innovatietraject een invulling van een directe klantvraag die we anders via een partner hadden moeten invullen.
Recentelijk kregen wij van enkele gemeenten uit de  Metropoolregio Rotterdam Den Haag (Zoetermeer, Rotterdam, Leidschendam-Voorburg, Capelle a/d IJssel en Den Haag) de vraag om een native app te ontwikkelen, in het kader van het project "Samen op pad". De vergrijzing in de regio heeft impact op de eisen die gesteld worden aan de fysieke stad. Denk bijvoorbeeld aan de woningvoorraad, voorzieningen en de inrichting en begaanbaarheid van de openbare ruimte en de toegankelijkheid van (openbare) gebouwen. Het doel van “Samen op pad” is om met slim (her)gebruik van digitale informatie bij te dragen aan een verbeterde afstemming van de gebouwde omgeving op de veranderende eisen van de bewoners. Een specifiek thema binnen het project is toegankelijkheid van de steden in de metropoolregio voor mensen met een beperking. De gemeenten faciliteren en organiseren dat met heldere digitale informatievoorziening, open data en slimme toepassingen. Een ander doel van “Samen op pad” is te laten zien dat samenwerking loont. De gemeenten besparen geld door informatie, apps en informatieproducten te delen met elkaar en met andere partijen. Dat toont men aan door in samenwerking allerlei voorbeelden van slimme toepassingen (apps) te maken. 

Een voorbeeld is een app waarmee mindervaliden in de stad openbare toiletten kunnen vinden. Om innovatie en co-creatie te stimuleren wil “Samen op pad” een dergelijke app beschikbaar stellen. Er is reeds een prototype met de WebAppBuilder for ArcGIS gemaakt en succesvol getest. Als volgende stap wil men deze app gebruiksvriendelijker maken en via de diverse stores aanbieden. 

Wij denken door deze app te ontwikkelen binnen dit innovatietraject de klant te kunnen helpen en tegelijk een referentie project te creëren, zowel voor developers als klanten, waarmee de verkoop van Esri software gestimuleerd zou kunnen worden.

### Team
- Bert Vermeij (Account Manager)
- Arjan van Zutphen (Developer)
- Maarten van Hulzen (Developer)
- Mark Jagt (Developer / Scrum Master)
- Maartje Holtslag (Developer / Communicatie)
- Antoine Gribnau (Klant: Gemeente Den Haag)

### Benodigde dagen
| Activiteit | # dagen |
| :--- | :--- |
| Data preparatie | 1-2 |
| Basis JS app | 2-4 |
| React | 4-8 |
| PWA onderzoek | 3-6 |
| PWA naar store | 6-12 |
| Contact met klant | 3-6 |
| Overleg | 1-2 |
| **Totaal** | **20-40** | 

### Investeringen
De kosten voor het aanbieden van Progressive Web Apps verschillen per app store:
- In de Microsoft Store kun je kostenloos je app te registeren. 
- In de Google Play Store is het mogelijk om apps te hosten wanneer je eenmalig een account hebt geregistreerd voor $25.
- Om apps te kunnen aanbieden in de Apple App Store is een Apple Developer Account nodig. Deze kost $99 per jaar.

Op dit moment heeft Esri Nederland reeds een geregistreerd Google Play store account en een Apple App store account.
Er zijn voor dit innovatietraject dus geen aanvullende investeringen nodig.
